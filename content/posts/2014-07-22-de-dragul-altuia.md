---

title: 'De dragul altuia'
date: '2014-07-22T20:34:10+03:00'
description: 'Nu puțini dintre noi am suportat la un moment dat, de dragul altcuiva anumitechestiuni/situații aflate clar în dezacord cu ceea ce ne doream noi. Posibilelecauze?A face ceva de dragul altcuiva este pe'
image: '/content/images/default/files/field/image/silhouettes-616913_640.jpg'
author: '59b473454e63ea7e4713a3d0'

---
<div class="kg-card-markdown"><p dir="ltr"><em>Nu puțini dintre noi am suportat la un moment dat, de dragul altcuiva anumite chestiuni/situații aflate clar în dezacord cu ceea ce ne doream noi. Posibilele cauze?</em></p>
<p dir="ltr"><em>A face ceva de dragul altcuiva este pentru că probabil:</em></p>
<p dir="ltr"><em>- Nu ai puterea să spui „Nu!"</em></p>
<p dir="ltr"><em>- Ești nesigur de ceea ce vrei și faci ceva de dragul celuilalt pentru că oricum, el ar ști mai bine decât tine ce vrei tu pentru propria persoană, nu?</em></p>
<p dir="ltr"><em>- Ți-e teamă de faptul că unii se vor supăra pe tine și vor rupe orice legătură cu tine? </em></p>
<p dir="ltr"><em>- Ți-e teamă că o să auzi vorbe răutăcioase despre tine pentru că nu ai făcut nu știu ce (de dragul nu știu cui)?</em></p>
<p dir="ltr"><em>- Faci ceva de dragul altcuiva fiindcă te simți dator pentru faptul că te-a ajutat cândva deși acesta ți-a menționat clar că a făcut-o necondiționat?</em></p>
<p dir="ltr"><em>Oricum, când faci un bine pentru că ți s-a făcut un bine sau pentru că așa-i frumos sau să arăți că ai bun simț, totul devine forțat, neautentic.</em></p>
<p dir="ltr"><em>În orice caz, cel mai grav lucru este să faci ceva contra voinței tale dar în mod paradoxal, cu voia ta, de dragul cuiva. </em></p>
<p dir="ltr"><em>La un moment dat tot vei avea un acces de furie din această cauză iar ceilalți din jurul tău se vor mira de tine. Te vor întreba dacă ești bine, deoarece ei nici nu vor ști că de fapt tu ai făcut ceva pentru ei -  de dragul lor, în detrimentul a ceea ce-ți doreai tu cu adevărat să faci.</em></p>
</div>
