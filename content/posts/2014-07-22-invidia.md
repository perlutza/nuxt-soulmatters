---

title: 'Invidia'
date: '2014-07-22T20:40:02+03:00'
description: 'Invidia este un sentiment omenesc. Oricine poate fi încercat la un moment dat înviață de acest sentiment. Invidia apare la oricine: între neamuri, buniprieteni, cunoștințe. Apare atunci când altul are'
image: '/content/images/default/files/field/image/dog-185882_640.jpg'
author: '59b473454e63ea7e4713a3d0'

---
<div class="kg-card-markdown"><p><em>Invidia este un sentiment omenesc. Oricine poate fi încercat la un moment dat în viață de acest sentiment. Invidia apare la oricine: între neamuri, buni prieteni, cunoștințe. </em></p>
<p><em>Apare atunci când altul are și tu n-ai, când altul este cumva iar tu nu ești ca el ș.a.m.d.</em></p>
<p><em> </em><em>Important este ca fiecare, în sufletul său, să-și dea seama când îl încearcă sentimente de invidie și să ia măsuri în acest sens, astfel încât nici propria persoană și nici restul să nu aibă de suferit.</em> <em> </em></p>
<p><em>Cum se manifestă invidia unei persoane?</em></p>
<p><em>-  Zâmbește forțat și repetă „Vai, ce mă bucur pentru tine!” Repetă acest lucru, probabil pentru a se convinge și pe sine, că se bucură într-adevăr pentru succesul tău.”</em></p>
<p><em> - Din păcate, nu se simte confortabil când îi povestești despre cum „a apărut soarele pe strada ta”. Vei observa că preferă schimbarea destul de rapidă a subiectul. La unii vei constata cum le dispar modestia, bunul simț și încep să-și enumere propriile calități, realizări, eclipsând tot ceea ce povesteai tu inițial, referitor la succesul tău. </em><em> </em></p>
<p><em>- Ei vor intra într-o competiție cu tine dar nu îți vor spune acest lucru. Vei constata doar cum încearcă să te copieze, să se folosească de atuurile tale care te-au dus spre succes și mai apoi să te întreacă. </em><em> </em></p>
<p><em>- Încep să devină mai ascunși, reci. Practic, se retrag ușor-ușor din viața ta dar mențin legătura cu anumite cunoștințe de-ale voastre comune. Eventual îți spionează activitățile online (site-uri de socializare, bloguri, etc) pentru a mai afla informații despre tine.</em> <em> </em></p>
<p><em>Unii invidioși aleg să întrerupă orice legătură cu persoana ce are parte de reușite. De ce?  Întrucât „intră în joc” unul din multitudinea de mecanisme de apărare folosite de noi, oamenii: </em></p>
<p><em>Retragerea. În acest context, acei invidioși nu suportă să audă vești despre realizările celuilalt și din pricina sentimentului de neputință, inferioritate, se retrag.  Fizic, că-n rest… te vor urmări prin alte mijloace. Se vor simți consolați dacă „ apune soarele  pe strada ta" și sunt satisfăcuți de gândul că ar avea o șansa de a te depași mai ușor. Probabil într-o competiție ce are loc desigur, doar în mintea acestora.</em></p>
<p><em> Invidia se poate manifesta și în altă variantă: </em></p>
<p><em>- În opoziție cu primul caz, care alege să se retragă, în cel de-al doilea, persoana invidioasă pare să se agațe de tine precum ciulinele de haină și dorește să se bucure un pic din ceea ce ai tu. Chiar dacă în realitate „ți-ar da un par”  în cap în orice moment, pentru a-ți lua locul. </em></p>
<p><em> - Îți zâmbește mereu și exagerează cu complimentele, tocmai pentru că nu simte o reală apreciere vizavi de tine. În consecință, simulează atitudini, comportamente care te-ar bucura și nu ți-ar trezi suspiciune asupra ostilității ce ți-o poartă datorită succesului tău.</em> <em> </em></p>
<p><em>O altă formă de manifestare a invidiei este atunci când toate „cărțile sunt date pe față". Vorbesc de momentul în care, Invidiosul începe să se poarte urât cu tine, să-ți facă remarci jignitoare. Începe să te sfideze, să lovească în punctele tale slabe, să te vorbească cu alții  sau să-ți atribuie ție vina pentru nereușitele sale. </em></p>
<p><em>Această persoană încearcă practic să te dezintegreze la nivel emoțional, pentru a-și dobândi un statut superior ție - o aparentă iluzie a puterii ce i-ar oferi pe moment, un confort psihic. </em><em>Invidia roade până la oase sufletul omului, îngropându-l acolo unde nimeni nu-l mai poate găsi.</em>  </p>
</div>
