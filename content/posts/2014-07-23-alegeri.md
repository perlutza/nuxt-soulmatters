---

title: 'Alegeri'
date: '2014-07-23T20:39:56+03:00'
description: 'De multe ori, poate ai impresia că dintre toate relele lumii (unele pe care doartu le consideri rele), cele mai multe s-au adunat la tine. Dintre toți prieteniităi, nu ai mai rămas cu niciunul, din to'
image: '/content/images/default/files/field/image/doors-1587329_640.jpg'
author: '59b473454e63ea7e4713a3d0'

---
<div class="kg-card-markdown"><p><em>De multe ori, poate ai impresia că dintre toate relele lumii (unele pe care doar tu le consideri rele), cele mai multe s-au adunat la tine. Dintre toți prietenii tăi, nu ai mai rămas cu niciunul, din toți banii câștigați, i-ai pierdut pe toți, din toată energia, sănătatea avute, nu mai ai nimic. Nu mai are rost să continuăm cu exemple, sunt mult prea multe.</em></p>
<p><em>Când te întrebi de ce toate merg de-a-ndoaselea, mai întreabă-te odată! Probabil că va veni un răspuns neașteptat de firesc din partea conștiinței tale(mai devreme sau mai târziu). Tu în mare parte ai determinat ca anumite lucruri din viața ta, să se îndrepte spre o direcție greșită și NU alții, NU soarta, NU astrele, NU vrăjitoriile(mulți încă mai cred în ele, din păcate).</em></p>
<p><em>O alegere ce pornește de la anumite carențe (la nivel emoțional sau de alt tip) poate aduce ceea ce orice om evită cu orice preț - Eșecul. Din păcate, orice eșec din viața noastră reprezintă un pur efect ce decurge din alegerile noastre și va servi ca lecție de viață pentru a face alegeri mai bune viitor. </em></p>
<p><em>O principală cauză ce stă la baza eșecului multor oameni este: Î<span style="text-decoration: underline;">ncăpățânarea</span><span style="text-decoration: underline;"> acestora de a nu ține cont de greșelile din trecut, de a nu-și accepta propriile slăbiciuni și refuzul de a schimba ceva la propria persoană.</span></em></p>
<p><em> Aici puteți veni și voi cu exemple clare în care ați observat cauza unui eșec ori din viața voastră ori din cea a apropriaților voștri. Cui se datorează această încâpățânare și refuz? Inconștientului sau compulsiei la repetiție din el? În mare parte, da.</em></p>
<p><em> </em><em>Inconștientul este ca o placă veche de pick-up pe care este înregistrat totul, tot ce ești tu de la naștere până în prezent cu tot ce a fost bun și rău. „Se întâmplă" ca această placă „să cânte" când ți-e lumea mai dragă. Cu toate acestea, tot poți face alegeri. Totul depinde de cât de tare îți dorești acest lucru.</em></p>
<p><em>Dorința arzătoare de a schimba ceva la tine se va resimți în adâncul ființei tale iar vechiul tău tipar va fi înlocuit cu unul mai bun.</em></p>
<p><em>În sens figurat, melodiile de pe vechea placă pot fi înlocuite, modificate și de asemenea poți să și compui piese noi - acesta este avantajul nostru ca oameni. </em> <em>Noi nu am fost conștienți pentru că nimeni „nu a știut" să ne vorbească despre faptul că, putem schimba roata din mers. Puțini ne-au spus că avem capacitatea de a ne adapta cu succes vieții. </em></p>
<p><em>Din pricina societății, am trăit cu ideea că suntem mici, neputincioși, datori la dezvoltarea și executarea anumitor tipare. Din lipsă de alte opțiuni și din propriile frici, n</em><em>e-am deplasat „în șir indian” spre direcția indicată și așteptând cuminți startul pentru  „a intra în folosință”.</em></p>
<p><em>Nu putem avea tot ce ne dorim dar suntem datori să schimbăm situațiile care depind de noi prin „alegeri" și care să nu fie făcute pornind de la supunere, frică, ură, iubire și toate cele.</em></p>
</div>
