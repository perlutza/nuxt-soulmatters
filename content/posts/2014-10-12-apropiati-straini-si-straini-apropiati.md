---

title: 'Apropiați străini și străini apropiați'
date: '2014-10-12T21:54:02+03:00'
description: 'Probabil că mulți dintre noi am simțit într-un anumit moment al vieții, cumpersoanele apropiate, s-au înstrăinat de noi. Este un mare paradox pe careîncerc de mult timp să-l înțeleg și în acest artico'
image: '/content/images/default/files/field/image/brothers-457234_640.jpg'
author: '59b473454e63ea7e4713a3d0'

---
<div class="kg-card-markdown"><p>Probabil că mulți dintre noi am simțit într-un anumit moment al vieții, cum persoanele apropiate, s-au înstrăinat de noi. Este un mare paradox pe care încerc de mult timp să-l înțeleg și în acest articol vreau să enumăr posibilele cauze care duc la declanșarea acestui fenomen:<br /><br />
1. Timpul Acesta modifică legăturile de familie, prieteniile. După trecerea unui interval destul de mare de timp de când nu te-ai mai văzut cu ei (din diverse cauze: distanță, finanțe, probleme sănătate etc) sau nu v-ați mai sunat, relația cu aceștia se modifică. Fie că nu mai ai tu timp de ei, fie că nu mai au ei timp de tine, cert este că intervine o schimbare. Pentru unii apare dorul de apropiați și apropiaților, dorul de cei pe care nu i-au mai văzut demult, însă și această stare trece. Cu timpul, apare obișnuința și în ceea ce privește dorul. Până la urmă, fiecare trece mai departe, inclusiv peste dorul de tine, peste amintirea timpului pe care l-ați petrecut împreună cândva și-și vede de viața sa de zi cu zi. Timpul nu stă-n loc și fiecare are treburi de făcut.<br /><br />
2. Modificarea percepției La un moment dat, ceilalți ne pot percepe ca fiind altfel decât ei sau decât știau ei despre noi că suntem. Noi, ca toți oamenii suferim transformări în gândire, comportament. Probabil să nu mai rezonăm cu apropiații, familia, prietenii și nu-i de mirare dacă aceștia se înstrăinează de noi sau noi de ei.<br /><br />
3. Surogat al apropiaților Ajungi să-ți satisfaci anumite necesități emoționale prin alte persoane, altele decât apropiații tăi și într-un final te înstrăinezi de aceștia. Nu mai ai nevoie de tot ce-ți ofereau ei sau de ceea ce ți-ar fi oferit dacă voiau și puteau. Legătura dintre tine și alți oameni se menține în măsura în care tu ai nevoie la nivel emoțional de ei și nu contează faptul că sunt alții decât familia, prietenii tăi și-n general persoanele din partea cărora aveai așteptări. 4........................................ 5........................................ 6........................................ 7........................................ 8........................................ 9........................................ 10........................................ .......................................... În funcție de experiențele sale de viață, fiecare persoană ce citește acest articol, mental, va completa despre cauzele ce duc la ceea ce am numit: „Apropiați străini și străini apropiați.”</p>
</div>
