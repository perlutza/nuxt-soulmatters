---

title: 'Gândire pozitivă'
date: '2014-12-03T12:35:16+02:00'
description: 'Să adoptăm o gândire pozitivă vizavi de orice situație preponderent sautotalmente negativă, nu? Este ca atunci când ai ascunde mizeria sub preș, aifolosi deodorant fără a te spăla înainte sau ai preti'
image: '/content/images/default/files/field/image/field-328962_640.jpg'
author: '59b473454e63ea7e4713a3d0'

---
<div class="kg-card-markdown"><p>Să adoptăm o gândire pozitivă vizavi de orice situație preponderent sau totalmente negativă, nu? Este ca atunci când ai ascunde mizeria sub preș, ai folosi deodorant fără a te spăla înainte sau ai pretinde că ai orbit, deși tu vezi. Exemplele pot continua la infinit. La ce bun să-ți autoinduci o altă percepție când realitatea-i alta?</p>
<p>Prin această gândire pozitivă nu transforma totul într-un univers mai „digerabil” pentru mintea ta. Lecțiile de viață se învață trecând prin bune și rele. Chiar dacă suferi și cedezi, la un moment tot te ridici și încerci să lupți și vei reuși doar privind totul într-o manieră cât mai realistă.</p>
<p>Când îți schimbi percepția asupra realității odată, de două ori, mintea se va învața și va proceda automat pentru experiențele viitoare, conform noilor „instrucțiuni". Vei gândi pozitiv într-atât încât nu va mai exista capacitatea de a vedea clar realitatea și asta nu-i nimic.</p>
<p>Există locuri „destinate” celor ce au o percepție distorsionată asupra realității. Oricine poate ajunge acolo, așa că nu-i de joacă. Se vor găsi soluții mai rapid dacă vezi viața așa cum este ea nu așa cum ai dori să fie. Nu pretinde că nu vezi nimic altceva decât floricele pe câmp, căsuțe de poveste, râuri cu lapte, miere și cer roz.</p>
<p> </p>
</div>
