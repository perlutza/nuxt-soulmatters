---

title: 'Rămâi om!'
date: '2014-12-04T15:45:24+02:00'
description: 'Fiți foarte atenți la ce spune cuvântul lui Dumnezeu! De fapt al unor pocăiți șial unor biserici și considerați-vă norocoși pentru faptul că sunteți liberi.Ei nu sunt și se agață de anumite principii '
image: '/content/images/default/files/field/image/girl-367450_640.jpg'
author: '59b473454e63ea7e4713a3d0'

---
<div class="kg-card-markdown"><p>Fiți foarte atenți la ce spune cuvântul lui Dumnezeu! De fapt al unor pocăiți și al unor biserici și considerați-vă norocoși pentru faptul că sunteți liberi.</p>
<p>Ei nu sunt și se agață de anumite principii de care se mai îndoiesc uneori. Cu toate astea, trebuie să se țină pe poziție.</p>
<p>Mai dulce e propria minciună decât amarul adevărului. Ar înnebuni dacă și-ar pierde credințele. În ei sălășluiește teama de a nu o lua „pe arătură”, nu ideea că ar pierde șansa(1: la infinit) spre a ajunge la Dumnezeu.</p>
<p>Trebuie stopat fenomenul îndoctrinării. Se separă familii și se comit multe fapte din răutate în numele adevărului și al credinței. Istoria are ce vorbi pentru cei care au urechi să audă.</p>
<p>Acești oameni sunt în stare să meargă până-n pânzele albe pentru credința lor, nu le pasă. Fac comparație între ei și alte religii dar nu se compară cu ei înșiși - ce gândesc în raport cu ceea ce fac.</p>
<p>Fii fără religie dar fii OM, fii cu religie dar rămâi tot om! Mulți sunt cu Dumnezeu în vorbe și cu „mamona” în fapte. Se arată iubitori, iertători, înțelegători pentru a-și atrage noi „frați”, „surori” și a urca cât mai sus pe treptele bisericilor lor.</p>
<p>Folosesc exact ce are nevoie omul vulnerabil în momentele grele ale vieții lui, astfel încât să îl atragă de partea lor.</p>
<p>Rămâi om indiferent de faptul că aparții unui cult religios sau nu. Rămâi om indiferent de credință dar nu și nepăsător la nevoile altuia. Nu contează că ai defectele tale. Orice om le are dar nu-i lovi cu Biblia-n mână pe ceilalți .</p>
<p>N-ai dreptul!</p>
</div>
