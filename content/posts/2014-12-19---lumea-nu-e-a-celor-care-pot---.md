---

title: '„Lumea nu e a celor care pot...'
date: '2014-12-19T11:03:29+02:00'
description: '„Lumea nu e a celor care pot ci a celor care vor.”(Goethe)Sunt mulți oameni talentați, inteligenți, frumoși, dar care nu obțin reușiteacolo unde alții mai puțin înzestrați cunosc succesul. Perseverenț'
image: '/content/images/default/files/field/image/unterberg-345560_640.jpg'
author: '59b473454e63ea7e4713a3cd'

---
<div class="kg-card-markdown"><h4>„Lumea nu e a celor care pot ci a celor care vor.”(Goethe)</h4>
<p align="JUSTIFY"><span style="font-family: Times New Roman,serif;"><span style="font-size: large;">Sunt mulți oameni talentați, inteligenți, frumoși, dar care nu obțin reușite acolo unde alții mai puțin înzestrați cunosc succesul. Perseverența și spiritul de observație fac diferența. Ce mai există în desagă? Muncă de calitate.</span></span></p>
<p align="JUSTIFY"><span style="font-family: Times New Roman,serif;"><span style="font-size: large;">Talentul nelucrat se pierde. Să luăm, spre exemplu un cântăreț. Avea o voce deosebită, pentru care era apreciat în liceu, însă nu a exersat vreme de 10 ani. Când merge acum la karaoke, este depășit de alte persoane, care în urmă cu câțiva ani răgeau precum un măgar, iar acum e o plăcere să-i asculți. Nu vor ajunge niciodată la performanțele la care ar fi putut ajunge cel talentat, dar nici nu simt nevoia.</span></span></p>
<p align="JUSTIFY"><span style="font-family: Times New Roman,serif;"><span style="font-size: large;">Să spunem câteva cuvinte și despre frumusețe. Cu toții ne dorim să arătăm cât mai bine și să fim mai interesant îmbrăcați decât ceilalți. Este frumusețea fizică un lucru cu adevărat important? Mulți se vor grăbi să răspundă. Și vor spune că nu-i lucrul cel mai important, dar că este într-o oarecare măsură necesar să arătăm bine. Și pentru că am ajuns în punctul acesta, trebuie să mai pun o întrebare: pentru cine este necesar să fim aranjați și frumoși? Pentru noi sau pentru cei din jur? Veți alege cu siguranță ambele variante dacă veți fi sincer cu propria persoană. Cum spulberăm mitul? Simplu: o persoană frumoasă, dar purtând haine alese fără legătură cu ocazia și nu prea deșteptă, nu va lua notă mare la interviu, pe când una nu la fel de frumoasă, dar curată și îmbrăcată cu grijă are mai multe șanse să obțină postul.</span></span></p>
<p align="JUSTIFY"><span style="font-family: Times New Roman,serif;"><span style="font-size: large;">Și nu am vorbit despre inteligență! Intenționat am lăsat-o la urmă. Pentru că o grămadă de ani am crezut că e cel mai important atuu. Până am văzut că o persoană cu inteligență medie a reușit să obțină o performanță cu mult peste medie. Aveam la școala generală două colege: una deșteaptă, cu note mari, cealaltă cu note bunicele și un intelect mai scăzut. Amândouă își doreau să devină scriitoare. Prima a ajuns un ziarist de duzină, pe când cealaltă s-a făcut remarcată prin articolele deosebit de interesante. Cum s-a întâmplat acest fapt? Prima a reușit să intre repede la un ziar, dar s-a plictisit la fel de repede și lucra fără tragere. Cea de-a doua a încercat timp de 5 ani să intre la același ziar și pentru că nu reușea, crezând că e vina ei și a lipsei talentului, a început să scrie și să citească cât mai mult. Când ziarul local i-a propus o colaborare și-a dat seama că vrea mai mult. La scurt timp a primit o ofertă potrivită cu ceea ce își dorea de la viață. Acum e cunoscută prin articolele sale la nivel internațional!</span></span></p>
<p align="JUSTIFY"><span style="font-family: Times New Roman,serif;"><span style="font-size: large;">În concluzie, sunt o mulțime de oameni frumoși, talentați, inteligenți. Dar nu cuceresc lumea, dacă nu luptă cu armele potrivite! Lenea, timiditatea, lipsa de preocupare pentru un aspect îngrijit sunt saci legați de picioare care stau în calea realizării dorințelor. Nu contează prea mult cu ce suntem înzestrați, ci cum multiplicăm talentul pentru a obține reușita. Dacă vrem să avem un destin de care să fim mulțumiți, trebuie să aducem și noi o contribuție cât de mică! </span></span></p>
<p align="JUSTIFY"> </p>
<p align="JUSTIFY"><span style="color: #ffffff;">,Lumea nu e a celor care pot, ci a celor care vor (Goethe)</span></p>
</div>
