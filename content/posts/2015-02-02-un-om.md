---

title: 'Un om'
date: '2015-02-02T14:02:02+02:00'
description: 'Când stai și-ți enumeri bucuriile vieții, uneori pierzi șirul minusurilor lor șite oprești o clipă.Oare când îți va veni și ție rândul? Cât mai trebuie să aștepți? Ce trebuie săaștepți? Nu știi... Nim'
image: '/content/images/default/files/field/image/canvas-397964_640.jpg'
author: '59b473454e63ea7e4713a3d0'

---
<div class="kg-card-markdown"><p>Când stai și-ți enumeri bucuriile vieții, uneori pierzi șirul minusurilor lor și te oprești o clipă.</p>
<p>Oare când îți va veni și ție rândul? Cât mai trebuie să aștepți? Ce trebuie să aștepți? Nu știi... Nimeni nu știe ce-l face pe om fericit.</p>
<p>Unii mulțumesc cerului că au scăpat de boli grave, alții se pregătesc să fie întâmpinați de către acesta.</p>
<p>Deși sunt regrete amare, urmează totuși o eliberare.</p>
<p>Această eliberare dezrădăcinează, smulge, taie legăturile, lăsând în urmă pentru ceilalți povara iubirii purtate celui eliberat. Acesta-i ciclul vieții.</p>
<p>Ce fac cei care nu sunt eliberați de propria așteptare? Probabil că numără în continuare minusurile.</p>
<p>Moartea poate fi o eliberare mult mai de preț decât nimicul pe care viața le-a oferit-o din prea plinul său cu de toate.</p>
<p>Viața ți-o faci singur dar asta nu înseamnă că nu trebuie să mai pui și un bilet la ,,loterie" din când în când. Norocul tău dacă-ți iese biletul. Până atunci, trăiești încercând să obții ce alții au deja fără prea mare efort.</p>
<p>De atâta supărare corpul îți poate ceda și nu vei mai fi apt să mai vezi posibilele bucurii care apar spre finele vieții. Vorbesc despre acel fine care poate fi oricând.</p>
<p>Poate fi atunci când sufletul tău simte că nu mai poate continua și renunță la tot... indiferent de vârsta corpului care-l găzduiește. Uneori obosești.</p>
<p>Îți știi corpul tânăr dar totuși tu simți nevoia să te retragi precum bătrâneii... într-un loc ferit de zgomot, frig, lume multă și vrei să-ți mângâie sufletul o pisicuță, un cățeluș sau o floare din ghiveci... lucruri simple.</p>
<p>Ne-am născut în simplitatea vieții, apoi am fost învățați să luăm cât mai mult de la ea deși... ai noștri bătrâni aleg liniște, pace, bucurii simple ale vieții.</p>
<p>În scurta noastră călătorie, independent de noi, ne vom întoarce dintr-un om, acolo de unde am pornit - din nimic.  </p>
</div>
