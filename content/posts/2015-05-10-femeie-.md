---

title: 'Femeie!'
date: '2015-05-10T18:00:02+03:00'
description: 'Femeia este o ființă frumoasă, delicată ce are nevoie de atenție. Sunt femei șifemei.Unele sunt mai dure, mai neîncrezătoare și de-a dreptul ostile iar delicatețeanu le caracterizează. Sunt persoane d'
image: '/content/images/default/files/field/image/femeie.jpg'
author: '59b473454e63ea7e4713a3d0'

---
<div class="kg-card-markdown"><p>Femeia este o ființă frumoasă, delicată ce are nevoie de atenție. Sunt femei și femei.</p>
<p>Unele sunt mai dure, mai neîncrezătoare și de-a dreptul ostile iar delicatețea nu le caracterizează. Sunt persoane de care nu-ți vine pur și simplu să te apropii.</p>
<p>E lesne de înțeles de ce. În absența aprecierii din partea altora, delicatețea, gingășia lor poate nici nu-și mai au sensul iar în locul acestora, iau naștere trăsăturile de „femeie-bărbat-bine.”</p>
<p>Uneori femeia nu poate oferi sprijin material casei dat fiind alegerea de a se sacrifica în numele iubirii.</p>
<p>A ales expunerea la un mediu cu puține perspective. S-a rupt de o lume sigură pentru una mai puțin sigură.</p>
<p>Totul doar să simtă iubirea despre care avea o vagă idee că ar exista.</p>
<p>Paradisul este frumos. Dar dacă femeia…</p>
<p>Ar acorda atenție mai multă propriei ei feminități?</p>
<p>De multe ori ea miroase a mâncare și uită că trebuie să existe și obiceiul de a se mai îngriji.</p>
<p>Uneori uită să se mai răsfețe cu câte o hăinuță nouă pentru că sunt alte priorități.</p>
<p>Preferă să devină umbra a ceea ce a fost deși Paradisul este la fel de luminos ca atunci când a intrat în el.</p>
<p>Ea uită de faptul că oricât de frumoasă, iubitoare și dispusă la sacrificii ar fi… mereu vor exista ici-colo domnițe dichisite, interesante și fără ridurile grijii de zi cu zi.</p>
<p>Femeie, nu-ți pierde ce ți-a mai rămas!</p>
<p> Apreciază și acordă atenție mai mare acestui templu dătător de afecțiune, prunci și de lacrimi seci atunci când viața îl încearcă.</p>
<p>Tu ești totul! Tu contezi! Nu uita asta!</p>
<p> </p>
</div>
