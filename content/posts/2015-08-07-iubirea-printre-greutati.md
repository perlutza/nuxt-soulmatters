---

title: 'Iubirea printre greutăți'
date: '2015-08-07T14:45:50+03:00'
description: 'Ar fi bine să fie o iubire printre greutăți dar cu pietre, fiare și alte cele.Tot ar fi fost mai ușor de cărat.Iubirea printre greutăți despre care scriu are de-a face cu noi. Fiecare dintrecei ce a s'
image: '/content/images/default/files/field/image/scale-403585_640.jpg'
author: '59b473454e63ea7e4713a3d0'

---
<div class="kg-card-markdown"><p>Ar fi bine să fie o iubire printre greutăți dar cu pietre, fiare și alte cele. Tot ar fi fost mai ușor de cărat.</p>
<p>Iubirea printre greutăți despre care scriu are de-a face cu noi. Fiecare dintre cei ce a simțit și a trăit lipsurile, boala, ignoranța celor din jur sau nepăsarea din partea cui te aștepți mai puțin.</p>
<p>Ceea ce scriu, probabil va suna ca o lamentare. Poate asta și este.</p>
<p>Fie că vorbim despre ai noștri, ai altora sau despre nimeni, un singur lucru ne leagă pe toți - iubirea de noi și de cei dragi nouă.</p>
<p>Oricât de greu îți este și nu mai speri la iubirea altora(pe unii nu i-au mai iubit părinții, pe majoritatea nici țara), ține minte!</p>
<p>Vei trăi bine atât timp cât vei continua să dăruiești și să nu mai strângi totul în gușă și să nu mai fii cu falsa impresie a siguranței!</p>
<p>Vei trăi atât timp cât știi că mai ai o speranță să faci ceva pentru viitorul tău!</p>
<p>Vei trăi atât timp cât crezi că nu vei ceda!</p>
<p>Luptă-te pentru tot ce ți-a mai rămas!</p>
<p>Iubește-te pe tine și pe puținii oameni care-ți sunt alături și care te-au ajutat la greu!</p>
<p>În lumea asta nu are rost să strângi nimic, deși ești tentat s-o faci. Așa au făcut și bătrânii noștri.</p>
<p>Cu ce s-au ales? Se pot bucura de ce au strâns? Dacă da, pentru câtă vreme?</p>
<p>Pentru unii, viața nu i-a lăsat să acumuleze nimic. Poate doar amintiri.</p>
<p>Când au crezut că-și pot face „cuib” și pot acumula toate cele necesare vieții, au fost nevoiți să-l părăsească. Nu că ar fi pentru prima oară.</p>
<p>Asta se întâmplă cu păsările călătoare. Stau o vreme într-un loc, apoi pleacă spre alte zări. Natura le vrea vii!</p>
<p>E o călătorie spre locul unde n-ai un regim. </p>
<p>Nu regim din trecut sau regim din prezent. Nu ce a rămas istorie dar a reînviat într-o nouă formulă învechită. Așa ceva nu știam că mai poate exista.</p>
<p>În trecut aveai voie, dar nu aveai de unde să iei după cum e istoria. Acum ai, dar nu ai cum să mai iei. Așa-i regimul și trebuie să respecți ce ți s-a dat. Cu acordul tău. Doar că n-ai știut cum să alegi.</p>
<p>Ulcerul roade și nu e vreme de zăbovit cu deciziile. Speri la mai bine, decizi și basta! Așa merg lucrurile. </p>
<p>Poate peste ani și zări, iubirea printre greutăți, o să adune oamenii pentru a lupta.</p>
<p>Să lupte pentru apa dată de ploaie, carnea animalelor, recolta pământului, aerul pe care-l respiră și să obțină doar<span style="line-height: 20.7999992370605px;"> cu </span>aprobare,<span style="line-height: 1.6;"> o </span>viață<span style="line-height: 1.6;"> în plus pentru a fi o familie </span><span style="line-height: 1.6;">.</span></p>
<p>Numai bine vă doresc!</p>
<p> </p>
<p>Andra N.  </p>
<p> </p>
</div>
