---

title: 'A trecut...'
date: '2015-09-28T19:08:43+03:00'
description: 'Trecutu-ți stingher, pierdut, disperat. Oriunde ar privi, n-are unde să se ducă.Este mereu zgândărit de către o minte ce nu-l lasă să moară și care nici nu-leliberează. Păcat de el. Păcat și de minte.'
image: '/content/images/default/files/field/image/rear-view-mirror-835085_640.jpg'
author: '59b473454e63ea7e4713a3d0'

---
<div class="kg-card-markdown"><p>Trecutu-ți stingher, pierdut, disperat. Oriunde ar privi, n-are unde să se ducă. Este mereu zgândărit de către o minte ce nu-l lasă să moară și care nici nu-l eliberează. Păcat de el. Păcat și de minte.</p>
<p>Trecutul este un fost prezent, un viitor ce a ajuns la bătrânețe și care nu poate sucomba.</p>
<p>Din pricina ta, el este mai viu decât tine, e foarte receptiv când îl evoci, profund când îl trăiești și lacom când îl hrănești. Cu toate astea, ar vrea să fugă de tine. Este ca o legătură bolnăvicioasă între voi.</p>
<p>Nu-ți chinui trecutul, te rog. Dă-i avânt spre amurgul vremurilor de care aparține și vezi-ti de timpurile tale mai departe. Ce a fost nu mai este și tot ce te-a rănit, acum nu te mai poate atinge. Niciodată! Gata, a trecut!</p>
</div>
