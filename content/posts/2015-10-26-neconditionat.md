---

title: 'Necondiționat'
date: '2015-10-26T12:30:33+02:00'
description: 'Mai toată lumea vorbește de D-zeu, iubire, trimite mesaje motivaționale cu saumai puțină relevanță. Și nu gratis. Nu cu intenția de a le fi auzit mesajul cide a fi observată imaginea lor.Oameni buni v'
image: '/content/images/default/files/field/image/golden-791072_640.jpg'
author: '59b473454e63ea7e4713a3d0'

---
<div class="kg-card-markdown"><p>Mai toată lumea vorbește de D-zeu, iubire, trimite mesaje motivaționale cu sau mai puțină relevanță. Și nu gratis. Nu cu intenția de a le fi auzit mesajul ci de a fi observată imaginea lor.</p>
<p>Oameni buni voi credeți în ce spuneți? Unii spun lucruri frumoase și adevărate dar restul? E acel rest căruia crezi că nu-i mai ajungi nici la călcâie. La el mă refer.</p>
<p>Cum să încerci să fii un fluture blajin când te bâzâie numai viespi? Căci problemele, până treci de ele, ești deja înțepat. După ce le depășești, poți sta să le transformi pe fiecare în fluturi, păsărele, ce vrei tu. Stai la o cafeluță pe veranda casei și meditezi sau plângi în ghetoul acestei lumi. Nu că ar fi vina cuiva. Suntem separați de ai noștri și adunați cu alții, în funcție de... nimic. Nimănui nu-i pasă de nimeni. </p>
<p>Tu crezi ce spui, omule? 7 principii pentru... 10 căi pentru a... pentru ce? Sunt oameni care și-au îngropat copiii, sunt persoane care nu mai au casă, sunt suflete care nu-și mai găsesc pacea și trag să trăiască de la o zi la alta. Cât de ipocrit să fii? Cum poți să mai și vinzi chestiile astea?</p>
<p>Tu, cel din fața unui calculator te-ai găsit să vorbești despre D-zeu, pace, floricele, mesaje sau citate proprii pe care le-ar gândi și un copil de 6-7 ani? Te promovezi ca să vinzi. Totul de imagine. În rest, nu-ți pasă.</p>
<p>Căci unii dintre voi în realitate, vreți doar să cunoașteți lauri, să fiți mângâiați cu complimente si să aveți un trai sigur. Nu vă pasă de nimeni atunci când scrieți ce scrieți. Vă pasă doar de voi!</p>
<p>Nu mai am nimic de pierdut. La fel ca tine, am pierdut destule și m-am regăsit aici, unde citești acum. Este locul unde scriu până mă satur și pe care-l voi abandona când va fi momentul. Nu știu ce va fi. </p>
<p>Vă folosiți de problemele voastre pe care le-ați avut și le transformați în titluri de glorie! Vă autointitulați eroi ai propriei vieți și vă înscăunați singuri în poziția unui maestru/guru/coacher ce crede că are un cuvânt bun pentru fiecare? Apoi mai și vindeți asta? Poate era de apreciat dacă aveați un cuvânt bun pentru alții dar NECONDIȚIONAT! Știu, nu se poate. Timpul costă bani și dacă vrei o vorbă, o faptă bună să primești, atunci scoate banii, nu?</p>
<p>Nu mai aveți loc pe nișa de motivațional, vă întreceți între voi, sunteți mândri și avizi după bani. Restul nu vă mai ajunge la nas. O să vă pierdeți și nasul până la urmă! Obrajii v-au picat demult. Rețineți că, din mesajele voastre bune nu o să mai scoateți bani multă vreme căci și omul de rând se deșteaptă.</p>
<p>Va ști că n-are nevoie de nimeni pentru a fi puternic. Își va reaminti grație instinctelor și a evoluției de-a lungul umanității, faptul că trebuie să se adapteze. Voi vindeți niște principii care se găsesc și în noi? Adică celui care a uitat ce se regăsește și-n el, trebuie să plătească pentru a-i reaminti asta voi, nu? De... și uitarea se plătește. Îi puneți pe alții să plătească pentru inepțiile voastre de miez de noapte pe care voi le aveați oricum... gratis?</p>
<p>Apreciez munca voastră și știu că totul vă costă uneori, că vă e greu. Trebuie să aveți din ce trăi. Nu am nimic cu voi. Poate dacă v-ar fi bine în totalitate, n-ați mai vinde și puținul de bine rămas. Poate l-ați dărui. Totuși, când aveți și traiul asigurat, unii tot vindeți binele. Asta-i grav.</p>
<p>Gândiți-vă doar că alții au fost mai puternici decât voi. Au adus vindecare atât lor cât și altora. S-au ridicat singuri din propriul moloz al vieții. În măsura în care au putut și totuși, necondiționat au ajutat. Mai presus de asta, nu și-au făcut reclamă, n-au investit agresiv în promovare a imaginii. Sunt oameni simpli, oameni care-i vezi zi de zi, trecând în viața ta și care sunt acolo exact în momentele și cu vorbele potrivite. Sunt oameni care se zbat să fie auziți, care vor să unească alte suflete pentru a face ceva bun. Noi cui rămânem? Pentru cine rămânem? </p>
<p>V-am rugat insistent, scrieți la mine pe site, făceți-vă site-urile voastre dacă nu vreți să postați nimic la mine. Nu am bani să vă plătesc orgoliile de scriitori. Nu câștig nimic de pe spatele vostru. Valoarea se apreciază, se afirmă singură și nu așteaptă să fie plătită. Ci dăruită. Banii sunt doar unul din efectele generate de valoare.  Faceți ceva totuși! Hai să ne unim și să demarăm un proiect. Sunt atâția oameni care au nevoie de noi.</p>
<p>Suntem generația ratată a sistemul post decembrist, de propria țară și continuăm să ne comportăm ca atare datorită mândriei inutile pe care am fost învățați s-o afișăm.</p>
<p>Îmi pare rău pentru tot iar cei care veți intra pe acest site și veți înțelege mesajul meu anapoda, asta e. Om sunt și am imperfecțiunile mele. Și încă multe. Exist cu ele și asta e. Necondiționat.</p>
<p>Viața-i scurtă și atât timp cât trăiești trebuie să lași ceva în urma ta. Mulți au lăsat doar urmele. Au plecat așa cum au venit. Dar tu?</p>
<p> </p>
<p> </p></div>
