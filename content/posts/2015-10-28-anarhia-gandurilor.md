---

title: 'Anarhia gândurilor'
date: '2015-10-28T16:50:00+02:00'
description: 'Gânduri și iar gânduri, neîntrerupte și întrerupte de frânturi din alte gânduri.Cuvinte, imagini, scenarii ce nu vor fi...Și ochii mei visători. De parcă aș trăi în altă lume, într-o lume creată demin'
image: '/content/images/default/files/field/image/IMAGINATION_by_archanN.jpg'
author: '59b473454e63ea7e4713a3ce'

---
<div class="kg-card-markdown"><p>Gânduri și iar gânduri, neîntrerupte și întrerupte de frânturi din alte gânduri.</p>
<p>Cuvinte, imagini, scenarii ce nu vor fi...</p>
<p>Și ochii mei visători. De parcă aș trăi în altă lume, într-o lume creată de mine. Dar e o dezordine și un haos în ea, o anarhie a gândurilor.</p>
<p>Amintiri, vise, închipuiri, toate poartă o lume iar eu devin un spectator.</p>
<p>Și vreau să creez această lume prin cuvinte dar parcă nu am ce reda, parcă încă nu e completă și ceva lipsește.</p>
<p>Lipsesc atât de multe. Căci imaginile apar apoi sunt înlocuite de altele.</p>
<p>O suită de idei.</p>
<p>Un alai de gânduri.</p>
<p>Nu știu cu ce aș putea începe, nu știu cu ce aș termina.</p>
<p>Gândurile mă invadează.</p>
<p>Nu se opresc. Doar scurt metraje și uneori fără un mesaj clar, concis.</p>
<p>Parcă aș fi într-o sală de cinema și aș privi mai multe filme în același timp. Prea multe chipuri, prea multe propoziții, prea multe....</p>
<p>Gânduri dezordonate, gânduri călătoare, vin și pleacă, și mereu uită câte ceva, mereu schimbă câte ceva.</p>
<p>O altă imagine, dar același chip.</p>
<p>Și mă pierd în lumea aceasta a haosului și nu știu cum să o curăț dar dacă o voi curăța, va mai rămâne ceva?</p>
<p>Prizonieră a gândurilor răzlețe sunt, mă pierd în acea lume.</p>
<p>Prin cuvinte mă voi elibera dar mă tem să nu o pierd.</p>
<p>Dezordine, gânduri, frânturi.</p>
<p>Ce simt, ce cred, ce visez.</p>
<p>Toate se luptă în mine și pare că eu pierd lupta dar nici nu am ales să lupt.</p>
<p>Sunt doar un spectator umil care privește o piesă de teatru sau poate un film, sau poate un recital de poezie sau poate un clip muzical.</p>
<p>Dar lupta continuă, și eu nu pot folosi armele și doar privesc.</p>
<p>Dar armele îmi vor fi cuvintele, arma îmi va fi Voința.</p>
<p>Voi crea, poate, o lume, din gânduri dezordonate, dar o lume armonioasă și nu a contradicțiilor.</p>
<p>Așa mă voi salva din anarhia propriilor gândurilor!</p>
<p> </p>
</div>
