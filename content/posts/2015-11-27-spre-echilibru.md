---

title: 'Spre echilibru'
date: '2015-11-27T14:59:30+02:00'
description: 'Auzi vorbe și simți priviri care, după ce te-ai întors cu spatele de la ele,parcă îți crestează umbra. Bucată cu bucată. Aparent, ei sunt amabili, săritori.Observi fapte și le cauți un sens. Te adânce'
image: '/content/images/default/files/field/image/ballerina-733925_960_720.jpg'
author: '59b473454e63ea7e4713a3d0'

---
<div class="kg-card-markdown"><p>Auzi vorbe și simți priviri care, după ce te-ai întors cu spatele de la ele, parcă îți crestează umbra. Bucată cu bucată. Aparent, ei sunt amabili, săritori.</p>
<p>Observi fapte și le cauți un sens. Te adâncești numai în întrebări ale căror răspunsuri le poți găsi în orice loc și condiție dar mai puțin în cea umană.</p>
<p>Te întrebi de scopul unora de a-ți face bine, de a te ridica în slăvi și ajungi să îți răspunzi tot cu întrebări.</p>
<p>Oare până unde te vor coborî atunci când nu vei mai conta pentru ei? Ar fi un privilegiu doar să-și vadă de viață și să te uite. Dar nu, ei nu se lasă!</p>
<p>Dacă ai picat, îți fac vânt să pici în continuare. Dacă te ridici, îți suflă-n dos să te mai urce un pic, crezând că i-ai iertat pentru tot ce au făcut. Poate i-ai iertat dar nu ai și uitat.</p>
<p>Cel care vrea să schimbe ceva, este un anarhist. Cel care nu mai suportă nimic fals în jurul lui, e categorisit de fapt ca fiind un inadaptat social, un ins incapabil de a avea prietenii, viață socială și un trai normal.</p>
<p>Strategiile de adaptare la falsitate sunt esențiale pentru a răzbi în viață? Eu nu am răzbit. În continuare, alții care ar trebui să adune gunoaie, adună lauri, altii care ar trebui să pice din pricina șubrezirii spinării lor, s-au ridicat pe ale altora. Mă întreb care-s condițiile pe care trebuie să le îndeplinești pentru a avea o viață așa cum îți dorești?</p>
<p>Mai ai răbdare și observă tăcut tot ce se întâmplă! Pământul se va cutremura și îi va trezi la viață pe oamenii pe care i-ai strivit. Îi va ajuta să construiască noi drumuri pentru cei care vor veni.</p>
<p>Pentru restul, fațada le va pica, greutățile le vor strivi carcasa iar viețuitoarele solului se vor aduna degrabă la festin. Până atunci, un pic de răbdare…</p>
<p>Indiferent de pierderile pe care cu eforturi mari trebuie să le acceptăm, orice lucru tinde spre echilibru...</p>
<p>E o simplă părere. Dacă dvs. puteți să aduceți anumite completării ideii, aș fi onorată să știu.</p>
<p>Toate cele bune!</p>
<p> </p>
</div>
