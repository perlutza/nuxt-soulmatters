---

title: 'Picnic'
date: '2015-11-28T23:27:29+02:00'
description: 'Ceru-i senin, stoluri de păsări fac un adevărat spectacol deasupra privirilornoastre dezorientate. Zumzetele gâzelor colorate acompaniază cântecul răgușit alpădurilor îndepărtate de timp. E un întreg '
image: '/content/images/default/files/field/image/resting-place-227387_960_720.jpg'
author: '59b473454e63ea7e4713a3d0'

---
<div class="kg-card-markdown"><p>Ceru-i senin, stoluri de păsări fac un adevărat spectacol deasupra privirilor noastre dezorientate. Zumzetele gâzelor colorate acompaniază cântecul răgușit al pădurilor îndepărtate de timp. E un întreg spectacol.</p>
<p>Aerul este cald și plăcut. Inspiri ușor dar expiri greu. Parcă ar fi plumb și cenușă în tot ce scoți din plămâni, însă simți că te purifici. D<span style="line-height: 20.8px;">e </span>asemena<span style="line-height: 20.8px;">, </span><span style="line-height: 20.8px;">r</span>azele soarelui adună tot frigul intrat în ei și în oase. Probabil că-l ascunde departe în nori.</p>
<p>Suntem la picnic cu toții iar repezeala, lăcomia cu care se mănâncă, lasă multe firimituri în jur.</p>
<p>Firimiturile de pe masă sunt lăsate vântului, pentru a le împrăștia oriunde o fi și se mănâncă mai departe, pentru că tare bine mai arată totul.</p>
<p>Cu nerăbdare, se servesc și alte aperitive interesante. Aperitive după aperitive. Totuși, parcă-s stricate de vreme. Gustul lor amărui, mirosul parfumat de bacterii, te fac să eziți. Probabil au fost lăsate prea mult timp degeaba. Ar fi trebuit adunate și apoi duse unde le este locul.</p>
<p>Ce nu s-a consumat la timp, s-a stricat și ce nu se mai vede, se uită la un moment dat pe vreun raft. Au fost reamintite și cărate la picnic degeaba. Acum, asta este! Dacă tot au fost cărate, au fost mâncate pentru că altceva nu mai era de servit.</p>
<p>Se-nnorează brusc. Toate animalele pădurilor se pun la adăpost. Gâzele alunecă prin aer care mai de care să se ascundă iar totul devine întunecat în jur.</p>
<p>Câmpii din jur sunt vaști și mistici parcă. Oricum, îi voi ține minte îndeajuns, fără ca privirea mea să-i mai bată îndelungat și fără rost. Acum trebuie căutat un loc ferit, de nori și de ploaia lor rece.</p>
<p>După un timp, mâini decojite de noroiul lăsat de furtună, strâng ce a mai rămas din picnic. Nu le mai irită uscăciunea lui și își fac treaba. Oricum la o nouă furtună, se vor murdări iar. Pe cât de curate ar fi când e curat, pe atât de murdare vor fi atunci când va fi murdar.  Atât ele, cât și gurile hrănite de acestea.</p>
<p>Acum, se adună tot ce a mai rămas din picnic și părăsim locul.</p>
<p>Deocamdată e iar senin dar trebuie plecat în grabă, căci soarele mai apare și cu nori.</p>
<p> </p>
</div>
