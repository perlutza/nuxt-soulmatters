---

title: 'Luați vă rog, serviți!'
date: '2015-12-20T16:45:57+02:00'
description: 'Sărbătorile vin, trec, altele vor urma și alți ani se vor scurge. Totul într-unciclu infinit stabilit de către om, însă efemer pentru fiecare dintre noi.Pomi de iarnă, globuri frumos decorate, beculeț'
image: '/content/images/default/files/field/image/christmas-541784_960_720.jpg'
author: '59b473454e63ea7e4713a3d0'

---
<div class="kg-card-markdown"><p>Sărbătorile vin, trec, altele vor urma și alți ani se vor scurge. Totul într-un ciclu infinit stabilit de către om, însă efemer pentru fiecare dintre noi.</p>
<p>Pomi de iarnă, globuri frumos decorate, beculețe, beteală, toate care mai de care. Fiecare cu beteala, globurile și becurile sale.</p>
<p>Se gătesc toate cele. Oamenii se agită pentru a fi de toate pe masă. Magazinele sunt luate cu asalt. Spitalele la fel. Așa ți-e omul! Cu cât îi place mai mult viața, cu atât se îndepărtează și mai tare de ea.</p>
<p>Ascultăm colinde, ne plimbăm pe străzile decorate frumos, toată lumea se simte bine alături de cei dragi. Cine-i mai are, desigur.</p>
<p>Toți sunt în febra sărbătorilor, devin mai buni, mai bisericoși și se realizează actele de caritate specifice acestui sezon.</p>
<p>Pentru mine este al 28-lea an de sărbători, pentru alții ultimul. Ultimul an acompaniat de colindele jalnice difuzate la radio sau de cele răcnite suav de copii ai blocului.</p>
<p>Sărbătorile nu au fost un motiv de bucurie ci de suspin și regret, de rememorări și resemnare. Ele mi-au dat coala pe care mi-am așternut bilanțul. Bi-lanțurile  pe care le dau jos atunci când scriu.  </p>
<p>Sărbătorile poate îi aduc pe cei dragi acasă dar odată cu ele, trec și ei mai departe. Unii spre viață, alții spre ce o fi. Am observat că în acest sezon sunt cele mai dese vești despre fiecare. Fie ce o fi, noi să fim sănătoși, nu?</p>
<p>Între timp... luați vă rog, serviți!</p>
</div>
