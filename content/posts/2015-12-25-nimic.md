---

title: 'Nimic'
date: '2015-12-25T16:26:01+02:00'
description: 'Îți mângâi părul și te îmbrățișez. Simți ceva din partea mea?- Nu, nu simt. De ce ar trebui? Pentru ce? Nu sunt eu cu din astea!- Încearcă să fii atent la norii plini de ploaie ai cerului, la croncăni'
image: '/content/images/default/files/field/image/away-4737_1280.jpg'
author: '59b473454e63ea7e4713a3d0'

---
<div class="kg-card-markdown"><p> Îți mângâi părul și te îmbrățișez. Simți ceva din partea mea?</p>
<p>- Nu, nu simt. De ce ar trebui? Pentru ce? Nu sunt eu cu din astea!</p>
<p>- Încearcă să fii atent la norii plini de ploaie ai cerului, la croncănitul ciorilor și al corbilor, la ceața dimineții și frigul ei. Ce simți când îți imaginezi asta?</p>
<p>- Păi, parcă mi-ar fi și mie frig și nu-mi dă o stare bună. Pare lugubru și apăsător.</p>
<p>- De ce ți se pare apăsător?</p>
<p>- Mai e nevoie de explicații? Orice om normal s-ar simți așa. Doar <em>te gândești </em>la asta și te iau toate cele.</p>
<p>- Hai să te mai întreb ceva…</p>
<p>- Spune!</p>
<p>- Tu ai mângâiat pe cineva, i-ai întins mâna la nevoie, l-ai îmbrățișat și șters lacrimile?</p>
<p>- Desigur. Mereu o fac când trebuie!</p>
<p>- Și ce simți când faci asta?</p>
<p>- Simt liniște în suflet și sunt împăcat cu mine. E o stare de nedescris.</p>
<p>- Îți întind mâna, îți mângâi părul, îți șterg lacrima și te îmbrățișez.</p>
<p>- Ai mai zis odată asta!</p>
<p>- Și ce ai simțit din partea mea?</p>
<p>- Nimic.</p>
<p>- În lume suntem trecători iar fiecare gând, faptă bună dăruită altora, călătorește prin eternități și se întoarce atunci când avem cea mai mare nevoie de ea!</p>
<p>- Înțelegi ce -ți spun?</p>
<p>- Da, zici frumos dar unde vrei s-ajungi?</p>
<p>- Deocamdată nicăieri. Fiecare moment al vieții are un nicăieri și un pretutindeni.</p>
<p>- Nu înțeleg și poate nici nu vreau s-o fac!</p>
<p>- De ce?</p>
<p>- E prea complicat și nu am de ce să mă gândesc la chestii din astea. N-am timp!</p>
<p>- Și ce simți când n-ai timp?</p>
<p>- Că-mi pică totul în cap și mă enervez.</p>
<p>- Dar tu, dacă ai fi în locul meu ce ai face?</p>
<p>- Nimic.</p>
<p>- Dacă m-ai vedea așa, mi-ai zice ceva să mă calmezi, să-mi iei supărarea?</p>
<p>- Nu. Pentru că nu înțeleg și  nici nu pot s-o fac.</p>
<p>- De ce?</p>
<p>(liniște)</p>
<p>- Răspunde-mi! Nu auzi ce-ntreb? Unde ți-e mintea?</p>
<p>- Ce naiba! Răspunde-mi odată, nu mă lăsa așa!</p>
<p>- Tu nu simți când te mângâi, te îmbrățișez și atunci cum pot alina eu supărarea ta? Nu știi, nu înțelegi, nu auzi, nu vrei sau n-ai vreme și nici pace. Ce pot face eu?</p>
<p>- Mai trec pe la tine în altă zi!</p>
<p>- Nu, n-am nevoie să mai treci!</p>
<p>- Și ce simți când zici asta?</p>
<p>- Ce naiba să simt? Nimic. Am zis-o și basta!</p>
<p>- Te las cu gândurile tale. Totuși,  dacă ai nevoie de mine, vin îndată!</p>
<p>- Păi și dacă ar fi vreodată, cum dau de tine?</p>
<p>- Doar <em>te</em> <em>gândești</em>!</p>
<p>- Cum vine asta!? Dă-mi numărul tău de telefon!</p>
<p>-Doar gândește-te!</p>
<p>- La ce?</p>
<p>- La ce-mi cântai tu odată?</p>
<p>- Adică ce vrei să zici?</p>
<p>- Nimic.</p>
<p>- Nu plecaaaa, întoarce-te!</p>
<p> </p>
<p> </p>
</div>
