---

title: 'Fiecare zi va fi o sărbătoare!'
date: '2016-01-02T16:41:47+02:00'
description: 'Orele se succed unele după altele. Se țin de mână și cântă-n cor aceleașimelodii enervante. Parcă ne-ar lua și-n râs. Eram ca oala sub presiune.Așteptăm după o lungă așteptare. Nu știu cum se face, da'
image: '/content/images/default/files/field/image/christmas-993287_960_720.jpg'
author: '59b473454e63ea7e4713a3d0'

---
<div class="kg-card-markdown"><p>Orele se succed unele după altele. Se țin de mână și cântă-n cor aceleași melodii enervante. Parcă ne-ar lua și-n râs. Eram ca oala sub presiune.</p>
<p>Așteptăm după o lungă așteptare. Nu știu cum se face, dar am ajuns. A fost un zbor lin în noaptea întunecată. Tocmai bun pentru duhul istovit.</p>
<p>Ajung în vechea mea casă, care nu se învârte nici după soare și nici după ce zic alții. E așa de cald. Am și uitat de cele 16-17 picuri de aer, pe care-i adunam cu grijă și ii luam de fiecare dată cu mine la somn. Doar sufletul meu drag îmi mai încălzea suflul rar.</p>
<p>Atât de liniștit este totul. Diminețile miros a frig dar au grade rupte din soare. Un soare care mi-a și dăruit un buchețel de speranță.</p>
<p>Un soare care m-a așteptat cu atât dor, pentru a-l contopi cu ce a mai rămas din noi. O mamă și-un cățel atât de dragi, prieteni buni și voie bună!</p>
<p>Dulcea casă în care sărbătorile au avut mereu un gust tare bun. Bătrânul cântar impasibil la orice, mi-a evaluat riguros greutatea. E sever dar corect. Nu mai e nevoie să ascund bucate de nimeni. Le pot pune liniștită la vedere, pe rafturile propriei cămări.</p>
<p>E un decor în care nu e loc de oftat și nici de abandonat. Memoria-i vie iară și nu mai doare deloc.</p>
<p>Vechile broscuțe iberice, în orăcăiala lor diurnă, nocturnă, ba de dragoste, ba de război, parcă au dispărut ca prin farmec. Acum, somnu-i liniștit.</p>
<p>A venit prințul fermecat al nu știu cui sau de unde și a orânduit totul așa cum se cuvine. Nu mai era loc de noi pe balta lor.</p>
<p>Deja erau sătule de alții din neamul nostru. Neam ce și-a așternut nuferii cu mulți ani în urmă și care poate n-a luat doar partea de lac ce i se cuvenea.</p>
<p>Fiecare zi va fi o sărbătoare, fiecare moment trist va fi un prilej de a chema voia bună înapoi. Toate trebuie să fie bune și să se savureze rapid, cât ești cald...</p>
<p> </p>
<p>Un călduros La mulți ani! Un an prosper și luminos!</p>
<p><a href="https://plus.google.com/u/0/+PaulCozma" target="_blank">Paul Cozma Web Developer și Designer</a> <a href="https://www.soulmatters.ro/users/doruta-dumitru" target="_blank">Doruța Dumitru</a> <a href="https://www.soulmatters.ro/users/catalina" target="_blank">Cătălina Cornea</a> <a href="https://www.soulmatters.ro/users/andra-niță" target="_blank">Andra Niță</a></p>
</div>
