---

title: 'Nu avem nimic mai bun de făcut!'
date: '2016-01-18T00:28:53+02:00'
description: 'Nu avem nimic mai bun de făcut!Nu, nu sunt alte probleme la ora actuală! O fi ca în 18 aprilie 1930, cândBBC-ul a anunțat că nu sunt știri pentru acea zi. Nu, nu avem alte probleme, nuse simte încălzi'
image: '/content/images/default/files/field/image/photo-1433588616917-dcbcc63429f4_0.jpg'
author: '59b475d04e63ea7e4713a4c2'

---
<div class="kg-card-markdown"><p>Nu avem nimic mai bun de făcut!</p>
<p>Nu, nu sunt alte probleme la ora actuală! O fi ca în 18 aprilie 1930, când BBC-ul a anunțat că nu sunt știri pentru acea zi. Nu, nu avem alte probleme, nu se simte încălzirea globală, doar e zăpadă afară. Nu sunt probleme pentru că anumiți (adică toți) politicienii pur și simplu, își bat joc de noi, dar avem probleme cu Norvegia care au „furat” cică copiii unora. Cum nu avem mai nimic mai bun de făcut, de protestat, ne permitem să aducem injurii la adresa unor oameni care nici măcar nu-i cunoaștem?</p>
<p>Știu, cum ne permitem de fapt... ne numim cică țară creștină, în care majoritatea credincioșilor cred că soarele se învârte în jurul pământului. O țară în care, din cei declarați creștini sunt o mare parte care nici nu au pus mâna pe o biblie în viața lor. Și totuși, știu ce probleme trebuie să rezolvăm în țara altuia.</p>
<p>Mă doare capul când, citind un articol de nutriție, ajung la secțiunea de comment-uri, unde o tanti se plânge de Norvegia… Oamenii au probleme grave de atenție, se pare.</p>
<p>Da e un urlet, un urlet al furiei, al durerii. Mă doare să văd care sunt prioritățile noastre. Poate nu e treaba mea dar vorba unui înțelept și anume că eu trebuie să fiu schimbarea pe care vreau să o văd în lume. Dar nu fără proteste, la fel ca și el.</p>
<p>Deocamdată asta e doar un pamflet, e o răbufnire. Poate mă înșel, poate nu. Poate ne mai învață alții, poate mai au și alții răbufniri. Ar fi și cazul.</p>
<p>Ca încheiere. vorba Adei Milea: „Dormi în pace națiune/ Că prezentul nu se pune./ aaaa!”</p>
<p>P.S. Uneori verificarea surselor, duce la o mai bună informare!</p>
<div> </div>
</div>
