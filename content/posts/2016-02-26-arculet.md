---

title: 'Arculeț'
date: '2016-02-26T22:45:10+02:00'
description: 'S-a născut undeva, cândva, cum fiecare pe acest pământ a avut un noroc, o stea alui. Alături de părinții părinților săi și-a dus traiul liniștit. A avut șicâteva neamuri, ca fiecare. Cunoștințe ca de '
image: '/content/images/default/files/field/image/parsley-741996.jpg'
author: '59b473454e63ea7e4713a3d0'

---
<div class="kg-card-markdown"><p>S-a născut undeva, cândva, cum fiecare pe acest pământ a avut un noroc, o stea a lui. Alături de părinții părinților săi și-a dus traiul liniștit. A avut și câteva neamuri, ca fiecare. Cunoștințe ca de obicei și mai puțin prieteni, tot ca de obicei. Unii dintre ei, ce acum își văd doar de treburile lor.</p>
<p>Cei din jur îl considerau mereu mic, deși visele lui încontinuu se înălțau. De șicana și neîncrederea altora, Arculeț s-a ferit cât a putut. A afișat imaginea unuia din rândul tuturor. N-a putut mult timp. N-a putut fi în rândul celorlalți și uneori, își înflorea vorbele și devia orice interogare. O făcea pentru că oricum, pe nimeni nu interesa cu adevărat realele rădăcini ale visurilor sale, ce-și făceau loc cum puteau, prin pământul puțin primitor. </p>
<p>Arculeț a avut curaj să lase limbile ceasului să se miște cum vor pe cadranul vieții sale. Spera la un viitor, mai fugea către trecut, iar revenea în prezent. S-a gândit mult la el și știe pe unde mai are de alergat pentru a scăpa de ceva. Pentru a scăpa de îmbrânceli și pumni în spinare... de la cei pe care nu-i credea în stare de asta.</p>
<p>Pe el îl dor neîncrederea, răceala, aroganța, lipsa de valoare care-l urmăresc prin ascuțenia vorbelor celor ce trebuiau să-l încurajeze. Ca un gândac de bălegar își tot cară ghemotocul, de care nu se poate dezlipi, că de... ochii din el au și gură și se întâmplă sa-i fie chiar apropiații. Ce intră-n ochi, iese pe gură și probabil în sensul acelor de ceasornic, același ciclu se reia.</p>
<p>Arculeț o să se facă mare. Să nu care cumva, cineva să nu-l lase să mănânce și să doarmă liniștit noaptea, ca e vai de cine o fi. Pe toți îi va mușca!</p>
<p>Arculeț, porcușorul meu de guineea scump, pe care l-am îngrijit cu drag.</p>
<p> </p>
<p><img alt="Arculeț, porcușor de guineea, soulmatters.ro" src="https://www.soulmatters.ro/sites/default/files/field/image/DSC02691.jpg" style="width: 280px; height: 200px;" /></p>
<p> </p>
</div>
