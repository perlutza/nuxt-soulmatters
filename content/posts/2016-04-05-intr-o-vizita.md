---

title: 'Într-o Vizită'
date: '2016-04-05T11:48:44+03:00'
description: 'Vin în vizită monsieur Timp-e-scurt, monsieur Mai-e-vreme  și madam Coasa-Cocoșată. Desigur, gazda-i prezentă alături de dânșii. Aceasta mai face șidrumuri la bucătărie din când în când, să mai servea'
image: '/content/images/default/files/field/image/home-169540.jpg'
author: '59b473454e63ea7e4713a3d0'

---
<div class="kg-card-markdown"><p>Vin în vizită monsieur <em>Timp-e-scurt</em>,  monsieur <em>Mai-e-vreme</em> și madam <em>Coasa -Cocoșată</em>. Desigur, gazda-i prezentă alături de dânșii. Aceasta mai face și  drumuri la bucătărie din când în când, să mai servească oaspeții cu câte ceva.</p>
<p>Stau cu toții pe verandă, la o masă din scânduri. Se cinstesc și discută delectându-se cu câteva băuturi fine, poate și o gură de fursec dulceag. Servesc din port-țigaret niște lulele râncede, dar special păstrate pentru ocazii.</p>
<p>Stau relaxați si vorbesc câte-n lună și-n stele. Admiră și carcasele frumoase de afară. Carcase de orice mașinărie, de orice mișcă. Se joacă de-a ghicitul despre ce uzură are una sau alta.</p>
<p>Monsieur<em> Maievreme</em> admiră printre momentul de liniște a lui <em>Timp-e-scurt</em> și al madamei <em>Coasă, </em>cosita iarbă<em>. </em>Se uită curios și la florile de pe verandă, la mica râmă care se joacă „de-a prinselea” cu o afidă. Joc încordat. Ce s-a mai afânat pământul în ghiveci de la zbuciumul lor...</p>
<p><em>Mai-e-vreme</em> lasă floarea și se așază la masă să servească o ceșcuță de ceai. Bea cât poate, de unde poate. Un simplu ceai, într-o ceșcuță normală. El n-are gâtlej, stomac și bea pe lângă. Odată a savurat și el tot ce-a vrut. Totul se revarsă de-acum pentru porumbeii și vrăbiile din curte. E destul s-ajungă la toți și e vreme pentru tot!<br /><br />
Monsieur <em>Timp-e-scurt</em> cu ochii strânși în plasa de vene roșii care-i acoperă și cu creierul fumegând, da un răspuns corect: „Carcasa are atât, face asta și asta”. A dat răspunsul corect!<br />
- Ce precis sunt! Exclamă <em>Timp-e-scurt</em>.<br />
- Bun, p-ăsta îl punem deoparte.  Acum să ghicesc și eu, zice madam.<br />
- Așteptăm! Spuseră restul.</p>
<p>Se tot gândea ea: „ăla e așa, face așa” Madam se-ntreabă dacă a zis sau nu bine. Se pare că a răspuns greșit! Venele timpului se mai relaxaseră. <em>Mai-e-vreme</em> cască si se scobește riguros în nas. Măcar cu ăsta a mai rămas. Așa, cât să miroasă flori.<br />
​Apune soarele, ar trebui ca vizita să se-ncheie. Masa s-a strâns, scândurile s-au adunat, flori s-au azvârlit din vaze și ghivece.<br />
- Mai venim și altă dată! au exclamat cei trei oaspeți.<br />
- Desigur, anunțați-mă din vreme să fiu gata cu tot! A precizat gazda.</p>
<p><br />
 </p>
</div>
