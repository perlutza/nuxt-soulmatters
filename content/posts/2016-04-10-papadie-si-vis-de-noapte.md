---

title: 'Păpădie și vis de noapte'
date: '2016-04-10T11:09:28+03:00'
description: 'Cum ai lăsat totul să te întindă pe iarba verde? Stai pe pământul moale, cuochii ațintiți spre cer și-n mână cu o păpădie? Cu gura molfăind rumeguș și cuunghiile despicate din carne? Cum?Suflă în păpă'
image: '/content/images/default/files/field/image/pearl-947644_1920.jpg'
author: '59b473454e63ea7e4713a3d0'

---
<div class="kg-card-markdown"><p>Cum ai lăsat totul să te întindă pe iarba verde? Stai pe pământul moale, cu ochii ațintiți spre cer și-n mână cu o păpădie? Cu gura molfăind rumeguș și cu unghiile despicate din carne?  Cum?<br /><br />
Suflă în păpădie și răspândește-o în lume! Dă afară aerul prăfuit, șterge-ți genunchii, ridică-te și pășește cum trebuie! Ce naiba! Du-te spre acolo. La visele tale de noapte. Unde altundeva?<br /><br />
Mai vine  câte cineva de sânge, un cunoscut de mai demult, un nou amic, mai vin mulți. Trec și ei. Trec zilele și nopțile scărpinându-te de la puricii din pătura de care trebuia să scapi. Pătura  pe care ei ți-au dăruit-o mai demult. Îți tulbură somnul, așa că arunc-o!</p>
<p>Apoi, încearcă să dormi liniștit! Du-te cu încredere la visele tale de noapte!<br />
Când ai timp, suflă tare într-o păpădie! Cine știe pe umărul cui se va așterne firul ei? Probabil pe al cuiva bun? Ce se va mai putea bucura de el precum un copil?</p>
</div>
