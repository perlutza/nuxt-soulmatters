---

title: 'Dincolo'
date: '2016-08-22T13:10:45+03:00'
description: 'Mi-am pus să cânte pe fundal, melodia Moonlight Sonata a lui Beethowen și începsă scriu…Părți din noi mor treptat, până ne ducem cu totul pe de-a-ntregul. Dar nu de totși nu spre nimic. Ci spre o altă'
image: '/content/images/default/files/field/image/beyond-602060_640%20%281%29.jpg'
author: '59b473454e63ea7e4713a3d0'

---
<div class="kg-card-markdown"><p>Mi-am pus să cânte pe fundal, melodia Moonlight Sonata a lui Beethowen și încep să scriu…</p>
<p>Părți din noi mor treptat, până ne ducem cu totul pe de-a-ntregul. Dar nu de tot și nu spre nimic. Ci spre o altă formă de a fi.</p>
<p>Nu vorbesc de părțile corpului nostru, că ne mai lasă un picior sau ne mai pierdem un dinte. Nu de asta…</p>
<p>Mă refer la părțile din noi care dispar odată cu cei dragi. Moare șansa de a-i mai revedea, atinge, de a le vorbi și de a mai primi un sfat, o vorbă bună de la ei. Moare tot ce se numește „este” și învie  tot „ce a fost odată”.</p>
<p>„Ce a fost odată” capătă sensul unei entități mai vii ca niciodată, divizată în mai multe forme: amintiri, dor, regret, furie, resemnare.</p>
<p>Ne amintim de ei, ni se face dor, regretăm pentru că nu le-am oferit mai mult cât au trăit. Ne enervăm pe viață, medici, preoți gropari, cimitir, șpăgari cu acte-n regulă apoi, resemnare.Vă este familiar acest tablou, cu siguranță!</p>
<p>Noi murim dinainte să fim dați eternității. Dispărem din momentul în care ne ducem la somn spre o nouă zi. Dispărem odată cu ce am fost și renaștem imediat spre ce vom fi.<br />
Singura certitudine este asupra cui am fost. Garanția asupra ce vom fi, nimeni nu o are.</p>
<p>Murim atunci când devenim diferiți prin ce gândim și facem de la zi, la zi. De la an la an. Vechea noastră formă nu mai este. Ca ciclurile de înflorire-ofilire, este și naștere-moartea, Sunt tranziții de la o formă la alta. Acesta este acel dincolo!</p>
<p>De la condiția de mort a celui drag, se trece la una de viu. El devine viu în noi. Devine parte din noi care din când și când vorbește, plânge, trăiește, poftește, primește, iubește, suferă. Reține, e viu în noi! Ba, mai mult - în sângele nostru dacă ne-a fost familie.</p>
<p>Tot ce am scris a fost o sublimare pentru că asta știu să fac cel mai bine. Să mă apăr și să-mi găsesc explicații. Sunt om și tot ce voi ați pierdut, am pierdut și eu - pe cineva drag. Fiecare a avut pierderile lui.</p>
<p>Poate unde viața v-a lovit pe voi, probabil m-a lovit/mă va lovi și pe mine. Doar că nu-mi place să vorbesc despre cum am fost, ce am pierdut și alte cele, pentru a-mi promova imaginea site-ului. Prinde bine la public poziția de victimă și-n același timp cea de erou, pe care o afișează autorii de articole, în general. Nu-mi place să generalizez, dar nu sunt ipocrită să spun că n-o fac. Asta e, mai generalizez.</p>
<p>Am scris acest articol pentru o persoană apropiată mie și știe ea mai multe.<br />
 </p>
</div>
