---

title: 'Digestiv'
date: '2016-11-27T15:15:17+02:00'
description: 'Îți înfășoară stomacul în sârme și te învârte-n jurul propriei axe, pentru opâine uscată înmuiată cu apă. Încă suntem tineri dar ăi mai cu etate șiprestanță știu multe.Multe eu nu știu, eram mică. Abi'
image: '/content/images/default/files/field/image/oit.jpg'
author: '59b473454e63ea7e4713a3d0'

---
<div class="kg-card-markdown"><p dir="ltr">Îți înfășoară stomacul în sârme și te învârte-n jurul propriei axe, pentru o pâine uscată înmuiată cu apă. Încă suntem tineri dar ăi mai cu etate și prestanță știu multe.<br />
Multe eu nu știu, eram mică. Abia pronunțam cuvântul „caca”. Era cuvântul care mă pregătea pentru ce urma să definesc mai târziu, cred.</p>
<p dir="ltr">Dacă ești mai în vârstă, te delectezi cu ciosvârtele mărunțite de atâtea amintiri. Ai trăit mult și observi că istoria se repetă. Deși omul este irepetabil, totuși gena e încă transmisibilă. Îți dorești să te fi născut din nou. Poate ca animal de companie sau să fii un pom vizitat de toți câinii. Măcar n-aveai incertitudini.</p>
<p dir="ltr">Gândul te întoarce de pe o parte pe alta noaptea și te scutură, de te îneci cu salivă, până reușești să adormi la loc.<br />
Te izolează de cei din jur și parcă așa apuci să îi mai și cunoști. Nu mai poți mesteca și înghiți nimic din tot ce ți se pune în farfurie. Refluxul gastric e crunt.</p>
<p dir="ltr">Că tot vor veni sărbătorile...</p>
<ol><li dir="ltr">
<p dir="ltr">Împodobire Pom</p>
</li>
<li dir="ltr">
<p dir="ltr">Urcat pe Scaun pentru a-i pune vârful</p>
</li>
<li dir="ltr">
<p dir="ltr">Funie să-l ancorezi</p>
</li>
<li dir="ltr">
<p dir="ltr">Cuțit să tai Funie</p>
</li>
<li dir="ltr">
<p dir="ltr">Bilet sub brad cu urări</p>
</li>
<li dir="ltr">
<p dir="ltr">Elan</p>
</li>
<li dir="ltr">
<p dir="ltr">Cadou sub brad</p>
</li>
</ol><p dir="ltr">Fiecare are să-și ducă crucea vieții singur iar lumea din jurul său, nu va ști ce simte cu adevărat. Și dacă ar ști, cum ar fi? Oricum, nimănui nu-i pasă. Fiecare are viața lui.<br />
Bagă-ți mințile în cap, ia o bulină de stomac și apoi digeră totul cu simț de răspundere!</p>
</div>
