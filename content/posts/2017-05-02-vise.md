---

title: 'Nopți, vise, visuri, lupte, păci'
date: '2017-05-02T15:44:34+03:00'
description: 'În liniștea unei nopți de mai, îți cauți nedumerit gândurile și-ți numeri fărăîncetare încasările și plățile. Într-un alt sens decât cel obișnuit. Te descurcitu până la urmă și le vei plăti și mai mul'
image: '/content/images/2017/05/amazing-736888_1280.jpg'
author: '59b473454e63ea7e4713a3d0'

---
<div class="kg-card-markdown"><p>În liniștea unei nopți de mai, îți cauți nedumerit gândurile și-ți numeri fără încetare încasările și plățile. Într-un alt sens decât cel obișnuit. Te descurci tu până la urmă și le vei plăti și mai mult celor de la care ai încasat, într-un final. Timpul și hazardul le aranjează binișor pentru a-ți aduce această ocazie. Răbdare să ai.</p>
<p>Noaptea pleacă ușor, la fel și stelele de pe retina ta. Du-te liniștit la culcare pentru că visele îți sunt vise și nu visuri. Cele din urmă apar când nu mai ai puterea să le ceri, iar cele dintâi vin când ți-e lumea mai dragă, trezindu-te fără milă în transpirații reci. Nu te mai opune la tot ce nu poți controla, pentru că va pleca oricum tot când va dori.</p>
<p>Visurile de a controla totul îți aruncă găleți de apă reci peste visele de noapte dar… aici e un dar de primit. Prin acest dar, tu spargi încuietori, dărâmi uși și îți cucerești locul bine meritat în lume. Numește darul cum vrei tu dar dă-i funda de țepi jos și luptă, nu mai zăbovi!</p>
<p>Lupta neîncetată va rămâne singura pace pe care o vom dobândi și care va face o diferență între ce suntem și ceea ce va rămâne în urma noastră. Alt fel de a lupta nu știu, altă pace nu cunosc și altă viață nu mai am. Unici suntem pe pământ și la fel în el, așa că ce ar mai fi de pierdut?</p>
</div>
