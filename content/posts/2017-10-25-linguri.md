---

title: 'Lingură'
date: '2017-10-25T11:16:28+03:00'
description: 'Avem masă bogată și oaspeți aleși.Li-i-n gură apă de poftă la oala ta.Li-i-n gură duh la tăria dinaintea mesei.Li-i-n gură de flatate și ornate.Li-i-n gură dinți și limbi. De vițel, porc, rechin, spec'
image: '/content/images/2017/10/lingura.jpg'
author: '59b473454e63ea7e4713a3d0'

---
<div class="kg-card-markdown"><p>Avem masă bogată și oaspeți aleși.</p>
<p>Li-i-n gură apă de poftă la oala ta.<br>
Li-i-n gură duh la tăria dinaintea mesei.<br>
Li-i-n gură de flatate și ornate.<br>
Li-i-n gură dinți și limbi. De vițel, porc, rechin, specialități.</p>
<p>Întoarce-te cu spatele, du-te la bucătărie și mai adu linguri. Li-i-n guri că mai vor dar țin furca-n sus. Te furcă-n continuu, tot mai vor. Tu nu mai știi ce li-i-n guri, nu știi exact ce cer.</p>
<p>Până la urmă, le dai și felul de furcă. Feluri pe alese, proaspăt aduse. Cu furca ce li-i-n gură n-au ce face. Trebuie și cuțit să tai.</p>
<p>Îți pierzi puterile. Te așezi pe scaun să-ți tragi sufletul după atâta treabă. Cugetă și fii pe fază. Astfel, nici lingura nu-ți oxidează-n ciorbă, nici furca-n ceafă nu-ți va rugini și nici cuțitu-n carnea-ți vie nu se va îndoi.</p>
<p>Acum, li-i în guriță poftă de desert. Li-i în guriță apă după tortul tău. Ai pregătit special pentru ei un tort cu miros de migdale și esență tare din sâmbure de caisă. Ce deliciu! Li-i-n guriță chiar și acum gustul dulce-amărui...</p>
</div>
